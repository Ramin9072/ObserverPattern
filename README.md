اگر بخواهیم جایگاه الگوی طراحی Observer را در طبقه بندی الگو های طراحی بررسی کنیم، مشخص می‌شود که این الگو بر اساس هدف، جزو الگو های رفتاری یا Behavioral است یعنی الگوی طراحی Observer به رفتار هایی که در برنامه ی ما اتفاق می افتد مربوط است.

الگوی طراحی Observer
الگوی ناظر یا همان Observer یک الگوی طراحی نرم‌افزار است که در آن یک شیء به نام موضوع (subject)، فهرست وابستگی‌هایش را با نام ناظران (observers) نگه می‌دارد و هرگونه تغییر در وضعیت خود را به‌ طور خودکار و معمولاً با صدا کردن یک تابع مشترک در ناظران به آن ها اطلاع‌رسانی می‌کند.

مشکل
فرض کنید فردی علاقه مند به خرید محصولی است که در یک فروشگاه قرار است به فروش برسد. (برای مثال فردی به دنبال یک سنسور است که قرار است به زودی در فروشگاه موجود شود و به فروش برسد). این فرد هر روز به فروشگاه سر میزند که ببیند این محصول برای فروش قرار گرفته است یا خیر.
از آن طرف اگر فروشگاه بخواهد برای هر محصول خود اطلاع رسانی کند باید میلیون ها ایمیل بزند که بگوید ما کالایی را در فروشگاه اضافه کردیم. این کار باعث می شود که یک سری از کاربران، از این که هر روز به فروشگاه سر بزنند و وضعیت محصول مورد نظر را بررسی کنند راحت بشوند اما باعث ناراحتی عده‌ی دیگر از مشتریانی می‌شود که علاقه ای به محصولات جدید یا موجود شده ندارند.

راه حل
اگر به تمام مشتریان ایمیل بزنیم، منابع سیستم را بیهوده هدر داده ایم و از آن طرف اگر ایمیل نزنیم یک بخشی از منابع سیستم ما برای چک کردن های هر روز یک سری مشتریان بیهوده مصرف می شود. اگر بخواهیم این کار را بهینه بکنیم باید یک فیلد جدید توی دیتابیس ایجاد کنیم که هر شخصی که در انتظار موجود کردن محصولی است را در آن ذخیره کنیم و بعد از این که آن محصول اضافه شد به آن ایمیل ارسال شود.

برای بالا بردن خوانایی برنامه و توسعه بهتر پروژه، ما از الگوی طراحی Observer استفاده می کنیم. این الگو به ما میگوید شیء اصلی ما که قرار است کار اصلی را انجام بدهد به عنوان subject و بقیه ی اشیا را به عنوان Observer درنظر بگیریم و وقتی شیء اصلی ما کار خود را انجام داد به بقیه اشیاء اعلام کند که آن ها نیز کار خود را انجام دهند.

در این مسئله شیء اصلی ما، به روز رسانی محصولات در فروشگاه است و مشاهده کنندگان آن (Observers) ارسال ایمیل و ارسال پیام کوتاه می شوند که هر کدام کار خاصی را انجام می دهند. در این الگو ما کد ها را در تابع اصلی نمی‌نویسیم که باعث می‌شود کد ها ساماندهی و مرتب شوند. اگر بعد از مدتی خواستیم برنامه ما قابلیت ارسال محصولات بعد از به روز رسانی در شبکه های اجتماعی را داشته باشد، احتیاجی نیست کد های قبلی را تغییر دهیم، فقط لازم است آن بخش از برنامه که برای ارسال محصولات به شبکه های اجتماعی است را به subject مربوطه به عنوان یک Observer اضافه کنیم.

مزایا و معایب استفاده از Observer ها
مثل هر روش دیگری که ما در دنیای برنامه نویسی از آن استفاده می کنیم این الگو هم مزایا و معایب خاص خود را دارد که در ادامه به آن می پردازیم:

مزایا 
بالا رفتن خوانایی کد
اتصال چند کلاس به یک دیگر با ساده‌ترین حالت
یک اطلاع رسانی به تمام observer ها صرفه نظر از تعداد و نوع آن‌ها ارسال می شود
معایب
قانون اول SOLID را نقض می‌کند
اگر به درستی این الگو پیاده سازی نشود ممکن است پیچیدگی اضافی به پروژه و کد های ما اضافه کند.
تا زمانی که subject به observer ها اطلاع رسانی نکند نمی تواند نمونه‌ی observer های ذخیره شده در خود را آزاد کند و احتمال نشت حافظه (Memory leak) وجود دارد که به این مشکل Lapsed listener problem می گویند.

این متن فارسی کپی شده است
